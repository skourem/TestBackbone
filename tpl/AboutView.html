<header class="bar bar-nav">
	<a class="btn btn-link btn-nav pull-left btn-back">
        <span class="icon icon-left-nav"></span>Πίσω
    </a>
    <h1 class="title">SmartCitizen</h1>
</header>
<div class="content">
	<div class="card">
		<p>Το SmartCitizen είναι μια εφαρμογή που στόχο έχει να προωθήσει την κοινωνική δράση, την κοινωνική αλληλεγγύη και ενσυναίσθηση με την βοήθεια των έξυπνων συσκευών (τηλέφωνο, ταμπλέτα).

Δίνει τη δυνατότητα στον πολίτη να αναφέρει ένα πρόβλημα που έχει εντοπίσει, όπως μια βλάβη στο οδόστρωμα, συντήρηση ενός κοινόχρηστου χώρου κλπ. στον αρμόδιο δήμο χωρίς να είναι απαραίτητα δημότης.
Η ιδέα ξεκίνησε από μια προσωπική εμπειρία πριν από 2 περίπου χρόνια, όπου έμεινα από λάστιχο εξαιτίας κακής συντήρησης ενός επαρχιακού δρόμου. Ο θυμός έδωσε χώρο στην αγανάκτηση και αυτός στην δράση. 

Το SmartCitizen δημιουργεί μια σχέση όπου κερδίζει τόσο ο δήμος, όσο και ο πολίτης. Ο πολίτης συμμετέχει, αναφέρει προβλήματα και ο δήμος ακούει τον πολίτη και ιδανικά τα επιλύει. 

Η εφαρμογή υποστηρίζει τρεις τρόπους για τον εντοπισμό της θέσης:
1. την εισαγωγή ταχυδρομικού κώδικα ή της πόλης και τη μετακίνηση του σημείου ενδιαφέροντος, 
2. την εισαγωγή συγκεκριμένης διεύθυνσης και
3. τη χρήση του gps της συσκευής, εάν διαθέτει (π.χ. ταμπλέτα).

Στη συνέχεια ο πολίτης βγάζει φωτογραφίες του προβλήματος και το περιγράφει. Η εφαρμογή επιστρέφει τα επίσημα στοιχεία επικοινωνίας του αρμόδιου δήμου (τηλέφωνο και email). Στο σημείο αυτό ο πολίτης μπορεί να επικοινωνήσει άμεσα με το δήμο μέσω τηλεφώνου καθώς και να στείλει το αίτημά του, μαζί με τις φωτογραφίες και το στίγμα του χάρτη, με ηλεκτρονικό ταχυδρομείο.

Τέλος, η εφαρμογή κρατάει ιστορικό των αιτημάτων του χρήστη στον αποθηκευτικό χώρο της συσκευής.

Τα προηγούμενα έχουν ήδη υλοποιηθεί. Η έκδοση για Android θα είναι διαθέσιμη τον Απρίλιο και για iOS τον Μάιο.

Για το μέλλον σχεδιάζουμε να δώσουμε τη δυνατότητα αποθήκευσης των αιτημάτων στο cloud, να προσθέσουμε τις πολιτιστικές εκδηλώσεις των δήμων καθώς και να δημιουργήσουμε την κοινότητα των έξυπνων πολιτών.</p>
	</div>
</div>